Si vuole creare un DB che registri le presenze degli alunni in una scuola superiore,
giorno per giorno e anno dopo anno. Degli alunni interessano le informazioni anagrafiche
e la scuola media di provenienza (di quest'ultima si conserva l'indirizzo e un contatto).
La scuola dispone di 20 aule (di capienza variabile, alcune delle quali sono aule-laboratorio)
suddivise su tre piani e numerate progressivamente. Ci sono al massimo 12 classi attive 
contemporaneamente, ciascuna delle quali ha un numero d’ordine corrispondente all’anno di 
corso, una lettera rappresentante la sezione e un prefissato numero di studenti.
Ogni classe ogni anno è assegnata ad un'aula che non cambia in quell'anno, ed elegge due 
studenti come rappresentanti per quell'anno. Quando la classe usufruisce di uno dei laboratori,
si registra l'ora di ingresso, l'ora di uscita e il docente accompagnatore. Le classi con meno
di 10 alunni sono disattivate.